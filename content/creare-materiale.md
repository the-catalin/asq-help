---
title: Creare materiale
date: 2020-04-06T21:11:08.000Z
description: Creare materiale
---

# Ce reprezintă "materialele" pe platforma ASQ?

În prezent, **un material** pe ASQ poate însemna:

* un video
* un exercițiu
* un test

Videourile sunt lecțiile pe care elevii le pot urmări în ritmul lor.

Exercițiile și testele sunt modalități de exersare și evaluare **automată** a cunoștințelor de la fiecare lecție. Toate exercițiile și testele conțin câte un set de [întrebări](/intrebari/) (enunțuri) și fiecare întrebare trebuie să aibă unul sau mai multe [răspunsuri](/raspunsuri/). Asta presupune că, la crearea materialului, profesorul trebuie să introducă atât întrebările **cât și răspunsurile corecte**. Astfel, elevul care va parcurge materialul și va răspunde la întrebări, va fi verificat automat de către sistem.
Citește aici mai multe detalii despre [exerciții, teste și videouri](/exercitii-teste-videouri).

În acest mod, profesorul nu trebuie să mai corecteze fiecare fișă în parte, ci poate vedea, direct pe aplicația ASQ, în timp real, cine a răspuns corect și cine nu și unde a greșit fiecare elev. Într-adevăr, este un volum mare de muncă la crearea materialelor, dar pe termen lung, prin faptul că poți refolosi aceleași materiale la clase și generații de elevi diferite, avantajul este net în favoarea materialelor cu **verificare automată**. Iar un alt avantaj al platformei este că poți folosi și materialele create de către alți profesori.

În prezent, pe ASQ nu există posibilitatea creării de materiale cu **verificare manuală**, dar lucrăm pentru a oferi și această opțiune. Una dintre cele mai solicitate funcționalități este aceasta prin care profesorii pot trimite teme (în format PDF, DOC sau imagine), și elevii la fel, să poată trimite rezolvările în același mod. De asemenea, vrem să dezvoltăm și posibilitatea prin care profesorii să vadă în timp real ce scriu elevii la anumite cerințe, funcționalitate utilă mai ales la cerințele care presupun răspunsuri creative (de ex. compuneri la limba română).

- - -

# Cum sunt folosite materialele create de mine?

Materialele educaționale create de către profesori pe platforma ASQ pot fi utilizate în două moduri:

* doar de către elevii profesorului care a creat materialele - acest mod este implicit (vezi [aici](/intrebari-frecvente/de-ce-elevii-mei-nu-pot-vedea-materialele-create-de-mine/) cum te asiguri că elevii tăi au acces la materialele create de tine)
* de către **toți utilizatorii aplicației ASQ**, prin bifarea opțiunii **"disponibil tuturor utilizatorilor"** la crearea fiecărui material

Dacă bifezi ca un anumit material să fie disponibil tuturor, acesta va putea fi accesat de către toți utilizatorii aplicației (după ce va trece printr-un proces de aprobare), contribuind astfel la conținutul disponibil gratuit pe platforma ASQ.

- - -

# De ce să creez materiale disponibile tuturor?

Materialele pe care le poți vedea acum pe aplicație au fost create de către profesori ca tine și sunt utilizate gratuit, în fiecare zi, de către zeci de mii de copii din întreaga țară. Te invităm și pe tine să faci parte din comunitatea profesorilor care creează materiale educaționale interactive!

- - -

# Cum trebuie să structurez materialele create de mine?

Pentru a asigura un standard de calitate și un aspect uniform al întregului conținut de pe aplicație, te rugăm să citești următorul set de reguli ce trebuie respectate la crearea materialelor:

* [Reguli generale]({{< relref "/reguli-generale" >}})
* [Capitole și lecții]({{< relref "/capitole-si-lectii" >}})
* [Structura unei lecții]({{< relref "/structura-unei-lectii" >}})
* [Exerciții, teste, videouri]({{< relref "/exercitii-teste-videouri" >}})
* [Opțiuni la crearea unui material]({{< relref "/optiuni-la-crearea-unui-material" >}})
* [Întrebări]({{< relref "/intrebari" >}})
* [Răspunsuri]({{< relref "/raspunsuri" >}})