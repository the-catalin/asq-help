---
title: Regulament concurs
slug: regulament-concurs
---
# Regulament concurs

### 1. Cadrul general de desfășurare a concursului

ASQ este o platformă educațională gratuită ce îmbină elemente de învățare autonomă, în care copiii parcurg lecțiile în ritmul lor, cu module de învățare asistată, prin care profesorii atribuie sarcini de lucru copiilor și le urmăresc evoluția.
Platforma ASQ ajută elevii să învețe într-un mod dinamic și interactiv, să urmărească lecții video în ritmul lor, să rezolve exerciții și teste cu verificare automată și feedback instant și le oferă o experiență de învățare gamificată ce îi motivează să obțină puncte și medalii virtuale.
 
Profesorii au, prin platforma ASQ, o unealtă eficientă de lucru prin care pot urmări activitatea elevilor în timp real, pot da teme și lucra diferențiat, urmărind cu ușurință progresul individual al fiecărui elev, toate aceste aspecte fiind aproape imposibil de realizat în modelul clasic de predare-învățare.

Un obiectiv important al platformei online ASQ este acela de a oferi materiale educaționale, în format digital, în vederea utilizării lor la clasă într-un mod interactiv și aplicat.

În cadrul acestui concurs, urmărim popularizarea platformei ASQ cu astfel de materiale educaționale gratuite, disponibile tuturor utilizatorilor. Materialele sunt de tipul:
* Video
* Document
* Exercițiu
* Test

Citește [**aici**](/creare-materiale/) mai multe aspecte despre crearea materialelor pe platforma ASQ.

### 2. Perioada de desfășurare a concursului

Concursul se desfășoară în perioada 23.07 - 12.08.2020.

### 3. Condiții generale de înscriere în concurs

În concurs se vor înscrie automat toți profesorii care creează materiale educaționale pe platforma ASQ în perioada de desfășurare a concursului.

### 4. Criterii de eligibilitate

Conținutul educațional creat poate aparține oricărui ciclu de studiu: primar, gimnazial, liceal (de la clasa pregătitoare până la clasa a XII-a).

Materialele digitale înscrise în concurs trebuie să fie creații proprii și să respecte programa școlară în vigoare.

Toate materialele trebuie să respecte regulile generale de creare de conținut disponibile [**aici**](/reguli-generale/) și să fie bifate ca [disponibile tuturor utilizatorilor](/creare-materiale/#cum-sunt-folosite-materialele-create-de-mine).

### 5. Premii

La finalul concursului, trei profesori care au acumulat cel mai mare număr de *puncte merit* vor primi, în ordine, câte unul dintre cele trei premii oferite:

Premiul I - Tableta Huawei MediaPad T3 10\
Premiul II - Tabletă grafică Wacom Intuos S Bluetooth\
Premiul III - Cameră web Logitech C270

Punctele merit se acumulează adăugând pe aplicația ASQ [exerciții, teste, videouri sau documente](/exercitii-teste-videouri/).

Citește [**aici**](/puncte-merit-si-medalii/) mai multe detalii despre punctele merit.

Rezultatele concursului vor fi făcute publice pâna la data de 14.08.2020 pe [pagina de Facebook ASQ](https://www.facebook.com/asq.romania).