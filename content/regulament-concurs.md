---
title: Regulament concurs
slug: regulament-concurs
---
# Regulament concurs

### 1. Cadrul general de desfășurare a concursului

ASQ este o platformă educațională gratuită ce îmbină elemente de învățare autonomă, în care copiii parcurg lecțiile în ritmul lor, cu module de învățare asistată, prin care profesorii atribuie sarcini de lucru copiilor și le urmăresc evoluția.
Platforma ASQ ajută elevii să învețe într-un mod dinamic și interactiv, să urmărească lecții video în ritmul lor, să rezolve exerciții și teste cu verificare automată și feedback instant și le oferă o experiență de învățare gamificată ce îi motivează să obțină puncte și medalii virtuale.
 
Profesorii au, prin platforma ASQ, o unealtă eficientă de lucru prin care pot urmări activitatea elevilor în timp real, pot da teme și lucra diferențiat, urmărind cu ușurință progresul individual al fiecărui elev, toate aceste aspecte fiind aproape imposibil de realizat în modelul clasic de predare-învățare.

Un obiectiv important al platformei online ASQ este acela de a oferi materiale educaționale, în format digital, în vederea utilizării lor la clasă într-un mod interactiv și aplicat.

În cadrul acestui concurs, urmărim îmbogățirea platformei ASQ cu astfel de materiale educaționale gratuite, disponibile tuturor utilizatorilor. Materialele sunt de tipul:
* Video
* Document
* Exercițiu
* Test

Citește [**aici**](/creare-materiale/) mai multe aspecte despre crearea materialelor pe platforma ASQ.

### 2. Perioada de desfășurare a concursului

Concursul se desfășoară în perioada 06.03 - 27.03.2021.

### 3. Înscrierea în concurs

În concurs sunt înscriși automat toți profesorii care creează materiale educaționale pe platforma ASQ în perioada de desfășurare a concursului.

### 4. Criterii de eligibilitate

Conținutul educațional creat poate aparține oricărui ciclu de studiu: primar, gimnazial, liceal (de la clasa pregătitoare până la clasa a XII-a).

Toate materialele trebuie să respecte regulile generale de creare de conținut disponibile [**aici**](/reguli-generale/) și să fie bifate ca [disponibile tuturor utilizatorilor](/optiuni-la-crearea-unui-material/).

Nicio propunere de material digital care va fi transmisă pe o altă cale decât prin intermediul acestei platforme nu va fi luată în considerare în cadrul concursului.

Materialele digitale înscrise în concurs trebuie să fie creații proprii și să respecte programa școlară în vigoare.

### 5. Utilizarea contului ASQ pentru crearea materialelor

Procedura de înscriere a unui material educațional digital în concurs pe Platforma ASQ presupune crearea unui singur cont de utilizator de tip profesor (utilizând o adresă de e-mail sau prin logare cu Facebook) la adresa [asq.ro/app](https://asq.ro/app/), logarea pe platformă și adăugarea de materiale, respectând regulile de [aici](/creare-materiale/).

*Atenție!* Un profesor trebuie să folosească un singur cont ASQ la crearea materialelor.

### 6. Premii

La finalul concursului, trei profesori care au acumulat cel mai mare număr de *puncte merit* vor primi, în ordine, unul dintre cele trei premii oferite:

Premiul I - Telefon mobil Samsung Galaxy A51 \
Premiul II - Tabletă Huawei MediaPad T3 10 \
Premiul III - Tabletă grafică Wacom Intuos S 

Punctele merit se acumulează adăugând pe aplicația ASQ [exerciții, teste, videouri sau documente](/exercitii-teste-videouri/).

Citește [**aici**](/puncte-merit-si-medalii/) mai multe detalii despre punctele merit.

Rezultatele concursului vor fi făcute publice până la data de 30.03.2021 pe [pagina de Facebook ASQ](https://www.facebook.com/asq.romania).


### 7. Drepturi de autor

Persoana care înscrie materiale educaționale digitale, declară și garantează că materialele încărcate pe platforma ASQ sunt originale, nu sunt copiate total sau parțial din alte surse și nu încalcă drepturile nici unei terțe părți, iar persoana care le încarcă este autorul lor și deținătorul exclusiv al tuturor drepturilor de proprietate intelectuală asupra acestora și că este de acord și înțelege că, prin încărcarea materialelor pe platforma ASQ, acestea vor fi puse la dispoziția tuturor utilizatorilor online pentru a fi folosite în activități de învățare în oricare modalități (inclusiv prin comunicare către public, distribuire, reproducere, modificare etc).

Platforma ASQ își rezervă dreptul de a face corecturi gramaticale sau modificări și de a încadra materialele la categoriile corespunzătoare.

Crearea de materiale educaționale pe platforma ASQ presupune o cesiune neexclusivă a drepturilor de autor către ASQ. Platforma ASQ poate modifica, reproduce, distribui sau refolosi în orice mod întreg conținutul educațional.

### 8. Evaluarea materialelor digitale înscrise în concurs

Materialele înscrise în concurs vor fi validate din punct de vedere științific de profesori specialiști și, după caz, aprobate pe platforma ASQ pentru a deveni disponibile tuturor utilizatorilor.

Ierarhia profesorilor creatori de conținut este disponibilă, în timp real, pe toată durata de desfășurare a concursului, în cadrul [aplicației ASQ](https://asq.ro/app/), în secțiunea Info - Concurs.

Rezultatele concursului vor fi făcute publice până la data de 30.03.2021 pe [pagina de Facebook ASQ](https://www.facebook.com/asq.romania).

### 9. Modificarea regulamentului

Organizatorul își rezervă dreptul de a modifica sau schimba prezentul regulament, notificările în acest sens vor fi făcute pe [pagina de Facebook ASQ](https://www.facebook.com/asq.romania).

Pentru informații suplimentare ne puteți contacta la {{< img src="/img/contact.jpg">}}.

### 10. Reclamații și litigii

Orice reclamație care are legătură cu desfășurarea concursului va fi adresată în scris organizatorului, prin email la adresa {{< img src="/img/contact.jpg">}}, în termen de cel mult două zile de la data la care s-a produs evenimentul reclamat.

### 11. Prelucrarea datelor cu caracter personal

În cadrul concursului, platforma ASQ va prelucra și afișa, dacă este cazul, următoarele categorii de date cu caracter personal: nume, prenume, adresă de email, funcție, localitate, instituția de învățământ.
Refuzul de a furniza datele personale sau de a adera la condițiile acestui regulament conduce la neparticiparea în concurs.