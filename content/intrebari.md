---
title: "Întrebări"
date: 2020-04-07T01:55:27+03:00
---

# Întrebări

Fiecare test sau exercițiu de pe platforma ASQ este compus dintr-un set de întrebări. Conceptul de "întrebare" e de fapt același lucru cu un "enunț" sau o "cerință".

Pentru un aspect uniform al tuturor materialelor de pe aplicație, iată câteva indicații privind modul de scriere a unei întrebări:

- folosim diacritice și nu scriem doar cu litere mari sau doar cu litere mici
- nu folosim prescurtări (ex. scriem *număr* și nu *nr.*)
- la editare, pentru a trece pe următoarea linie, folosim sintagma &lt;br&gt; (echivalent cu tasta *Enter*)
- dacă folosim numere, este de preferat să le scriem cuprinse între semnul $. De exemplu, în loc de a scrie simplu 3, scriem $3$. Sau $5 + 2$ în loc de 5 + 2. În zona de previzualizare (sub căsuța de editare a întrebării) vei putea observa diferența.
- dacă vrei să atașezi o imagine pentru fiecare întrebare, folosește butonul "Încarcă imagine"

**Important!**
Pentru claritatea fiecărui enunț, chiar dacă cerința de bază este identică pentru întrebări diferite, ea trebuie scrisă (repetată) la fiecare la fiecare întrebare în parte.


**Important!**
În dreptul fiecărei întrebări ai link-ul "opțiuni de formatare text". Accesează-l pentru a vedea informații detaliate despre:
- cum poți scrie **îngroșat**, *italic* sau subliniat
- cum poți scrie textul cu altă mărime sau culoare
- cum poți compune expresiile matematice (fracții, radicali, ridicare la putere, șamd)

![](/img/Screenshot_6.jpg)

În versiunile viitoare ale aplicației vom dezvolta o interfață prin care formatarea textului și introducerea expresiilor să se facă într-un mod mai simplu și intuitiv. Mai exact vom crea funcționalități asemănătoare cu cele disponibile în editoarele de documente (de tip *Word*).