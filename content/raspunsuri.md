---
title: "Raspunsuri"
bookCollapseSection: true
date: 2020-04-07T01:55:32+03:00
---

# Răspunsuri

Pe platforma ASQ există în prezent două moduri de a răspunde la [întrebări](/intrebari/):
- prin răspunsuri exacte
- prin răspunsuri de tip grilă

Folosim **răspunsurile exacte** atunci când așteptăm ca elevul să introducă de regulă un singur cuvânt sau un singur număr.

Dacă răspunsul așteptat este format din mai multe cuvinte atunci este de preferat să folosim **răspunsurile de tip grilă** sau combinații de  răspunsuri exacte prin **căsuțe de input**.

---

## Răspunsuri exacte

Fiecare [întrebare](/intrebari/) poate avea unul sau mai multe răspunsuri. Fiecare răspuns în parte poate avea mai multe forme corecte (ex. 3 și *trei*).

Este important să facem această distincție dintre unul sau mai multe răspunsuri corecte pe care le poate avea o întrebare și unul sau mai multe variante corecte pentru fiecare răspuns. Citește [**aici**](/raspunsuri-si-variante/) despre cum se aplică această distincție pe platforma ASQ.


### Căsuțe de input

Citește [**aici**](/casute-de-input/) pentru a vedea ce sunt și cum poți crea căsuțe de input.

### Important!

La completarea de către elev a răspunsurilor exacte, atunci când se face verificarea automată de către sistem a răspunsului (prin comparare cu răspunsul corect introdus de către profesor), sunt ignorate diferențele date de următoarele detalii:

- diacritice
- literele mari sau mici
- spațiile de la începutul și sfârșitul răspunsului

De exemplu, răspunsul *inaltime* dat de către elev este interpretat ca fiind corect dacă profesorul a introdus *Înălțime* ca răspuns corect.


---

## Răspunsuri tip grilă

Oferă elevului posibilitatea să aleagă unul sau mai multe răspunsuri corecte dintr-o listă predefinită creată de tine.

Aceste tipuri de răspuns sunt de regulă utile atunci când cele exacte nu pot acoperi complexitatea răspunsului.

Vezi [**aici**](/raspunsuri-tip-grila/) cum poți crea aceste răspunsuri.

