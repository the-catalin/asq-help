---
title: "Structura Unei Lectii"
date: 2020-04-07T01:41:21+03:00
---

# Structura unei lecții

O lecție pe aplicația ASQ poate conține în prezent trei tipuri de materiale:
- videouri
- exerciții
- teste

Acestea vin în sprijinul celor trei direcții pe care le urmărim în cadrul fiecărei lecții: prezentarea noțiunilor (videouri), exersarea conceptelor nou învățate (exercțitii) și testarea noțiunilor (teste de autoevaluare sau de verificare a cunoștințelor de către profesori).

În mod ideal, structura unei lecții trebuie să fie concepută astfel încât elevul să poată parcurge gradual lecția fără probleme. După ce a urmărit în ritmul său videourile de prezentare a lecției, lucrează apoi exercițiile, care-i arată imediat rezolvarea și răspunsul corect atunci când greșeste. Exercițiile trebuie să fie concepute astfel încât trecerea de la ușor la un grad mai mare de dificultate să se facă treptat.
După ce a realizat suficiente exerciții din cadrul lecției, acesta poate rezolva testele, care de data aceasta nu-i mai indică răspunsul corect, ci îl ajută doar să se autoevalueze, să vadă cât de bine a înțeles și ce notă ar lua în cazul în care ar fi testat de către profesor. Aceleași teste pot fi folosite și de profesori pentru evaluarea elevilor, profesorii având aici în plus opțiunea de a crea teste ascunse la orice lecție, pe care să le facă vizibile doar în timpul evaluării (citește mai multe despre asta aici).


În general, este de preferat ca o singură lecție să nu conțină foarte multe noțiuni și informații noi, în caz contrar s-ar ajunge la crearea unui număr foarte mare de exerciții și teste în cadrul acelei lecții, ceea ce ar fi bine de evitat. De aceea, dacă împărțim noțiunile diferite în lecții diferite, chiar dacă în programa școlară se regăsesc sub aceeași lecție, atunci putem avea 20-40 de exerciții și teste la o lecție pe ASQ, în loc e un număr dublu sau triplu, ceea ce ar face ca lecția să fie greu de parcurs.

Chiar dacă aceste ajustări pot fi privite ca abateri de la normele oficiale, aplicația ASQ a fost concepută pentru o experiență care să se potrivească cu limitările și simplitatea acesării informațiilor de pe un telefon mobil.