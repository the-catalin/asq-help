---
title: "Optiuni La Crearea Unui Material"
date: 2020-04-07T01:55:19+03:00
---

<!-- # Opțiuni la crearea unui material -->

# Câte întrebări trebuie să conțină un material?

Nu există un număr standard de întrebări ce trebuie respectat la fiecare material. Un test sau exercițiu poate avea de la 3-5 întrebări până la 20.

O medie la materialele create până acum este probabil de 9-10 întrebări.

Numărul de întrebări este stabilit de către profesorul care creează materialul, dar ca reper general, acest număr poate fi determinat de timpul mediu necesar pentru a răspunde la toate întrebările din cadrul materialului. De regulă, acest timp de rezolvare poate varia în medie între 5 și 20 de minute la un material. Dacă rezolvarea unei singure cerințe ar putea depăși 15 minute, atunci ar fi potrivit ca materialul să conțină o singură cerință (întrebare) în acest caz.

---

# Ce este "numărul de ordine"?

Acesta este numărul în funcție de care materialele vor fi ordonate în cadrul unei lecții.

Un test cu numărul de ordine 40 va apărea înaintea celui cu numărul de ordine 50, chiar dacă ordinea alfabetică a acestora este diferită.

Este recomandat să dai numere de oridine de acest tip: **10, 20, 30 ...** și nu **1, 2, 3, ...**. Dacă folosești prima variantă, vei putea introduce cu ușurință un material cu număr de ordine 15 pentru a fi plasat între cele cu numerele 10 și 20.

---

# Cum aleg nivelul de dificultate al unui material?

- 1 - ușor
- 2 - mediu
- 3 - dificil
- 4 - foarte dificil
- 5 - olimpiadă

În cele mai multe situații vor fi folosite cele trei nivele **1 - ușor**, **2 - mediu** și **3 - dificil**.

A nu se confunda niveul cu trei steluțe (**3 - dificil**), cu cel **mediu**. Materialele de nivel mediu trebuie să aibă două steluțe.

---

# Ce reprezintă "test vizibil"?

Atunci când un material **nu** este bifat ca fiind vizibil, atunci el este ascuns și doar tu ești cel care poate vedea și accesa acest material.

Marcarea unui test ca fiind invizibil este utilă în situația în care dorești să ții ascunse întrebările până la momentul în care dai testul tuturor elevilor tăi. Astfel, ei nu au nicio posibilitate de a vedea testul și întrebările din cadrul acestuia, decât în momentul programat de tine. Atunci când dorești să înceapă testul, în timpul orei la școală sau într-o conferință online, marchezi pe loc testul ca fiind vizibil, astfel materialul va putea fi accesat imediat de către toți elevii tăi.

Marcarea unui material ca fiind invizibil mai este utilă atunci când nu ai terminat de ediat toate întrebările și răspunsurile din cadrul acelui material.

---

# Ce înseamnă "disponibil tuturor utilizatorilor"?

Această opțiune este explicată pe larg [aici](/creare-materiale/).

---

# Ce înseamnă "rezolvă pe foaie"?

Aceasta nu este decât o opțiune prin care, dacă o activezi, elevul va fi informat înainte de a începe rezolvarea că va avea nevoie să lucreze separat pe o foaie de hârtie.