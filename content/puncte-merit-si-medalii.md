---
title: Puncte merit și medalii
slug: puncte-merit-si-medalii
---
# Ce sunt punctele merit și medaliile profesorilor?

Platforma ASQ își propune să ofere gratuit tuturor utilizatorilor săi materiale de calitate, create și verificate de către profesori specialiști din fiecare domeniu.

La adăugarea materialelor pe platforma ASQ, profesorii sunt răsplătiți cu premii virtuale constând în puncte merit, creștere a nivelului și medalii.

Citește [aici](/creare-materiale/) mai multe detalii despre crearea materialelor educaționale.

---

## Punctele merit

La crearea de către profesori a oricărui tip de material [(teste, exerciții, videouri, documente)](/exercitii-teste-videouri/), un număr de puncte corespunzător acelui material este adăugat la totalul punctelor merit ale profesorului autor.

Formula de calcul a acestor puncte încearcă să reflecte cât mai precis efortul necesar depus la crearea acestor materiale pe aplicația ASQ. În această formulă de calcul sunt incluse variabile precum numărul total de caractere introduse, imaginile adăugate, complexitatea expresiilor matematice, numărul total de întrebări și răspunsuri.

Din păcate, punctele merit pot reflecta doar munca de editare depusă la introducerea conținutului pe aplicație, nu și efortul creativ de concepere a acelui conținut.

Notă: punctele merit corespunzătoare unui material sunt adăugate în momentul aprobării acelui material pe aplicație.

---

## Creșterea în nivel 

{{< img src="/img/author-total-example.png">}}

Nivelul unui autor este determinat strict de valoarea totală a punctelor merit. Pentru a trece la un nivel superior trebuie acumulat un anumit număr de puncte. Odată cu creșterea în nivel, valoarea necesară de puncte merit pentru a avansa în nivel crește progresiv. De exemplu, pentru a trece de la nivelul 2 la nivelul 3 sunt necesare 500 de puncte, iar pentru a urca de la nivelul 4 la 5 ai nevoie de 900 de puncte, șamd.

---

## Medaliile

Medaliile reflectă tipul de activitate ca profesor autor pe platforma ASQ. Astfel, se acordă medalii specifice pentru:
* crearea de teste {{< img src="/img/author-test.png">}}, exerciții {{< img src="/img/author-exercise.png">}}, videouri {{< img src="/img/author-video.png">}}, documente {{< img src="/img/author-document.png">}}
* verificarea și corectarea materialelor create de alți profesori {{< img src="/img/author-verification.png">}}
* gradul de atenție la detalii în editarea materialelor {{< img src="/img/author-perfection.png">}}
* adăugarea de soluții cu explicații de rezolvare la conceperea exercițiilor {{< img src="/img/author-solution.png">}}
* medalii specifice pentru fiecare disciplină {{< img src="/img/author-primar.png">}} {{< img src="/img/author-100.png">}} {{< img src="/img/author-200.png">}} {{< img src="/img/author-300.png">}} {{< img src="/img/author-400.png">}} {{< img src="/img/author-500.png">}} {{< img src="/img/author-700.png">}}

Fiecărei medalii i se asociază un nivel. Acest nivel se calculează similar cu nivelul general dat de punctele merit.