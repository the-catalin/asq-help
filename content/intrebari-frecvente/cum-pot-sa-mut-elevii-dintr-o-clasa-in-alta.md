---
title: Cum pot să mut elevii dintr-o clasă în alta
date: 2020-04-06T21:11:08.000Z
description: Cum pot să mut elevii dintr-o clasă în alta
slug: cum-pot-sa-mut-elevii-dintr-o-clasa-in-alta
---

[< Înapoi la **Întrebări frecvente**](/intrebari-frecvente/)

# Cum pot să mut elevii dintr-o clasă în alta?

Dacă vrei să muți **toți** elevii dintr-o clasă, adică să schimbi anul sau litera unei clase, vezi cum poți face această modificare [**aici**](/intrebari-frecvente/cum-promovez-o-clasa-sau-modific-litera-si-anul-clasei/).

Dacă vrei să muți doar o parte dintre elevii unei clase, singura opțiune este de a face aceste modificări din contul fiecărui elev în parte. Mai exact, din zona de profil a elevului, acesta își schimbă singur clasa.

Ca profesor, poți face această modificare în locul lui, dacă tu ai fost cel care i-a creat în prealabil contul și îi cunoști deci parola.

Poți urma acești pași:

1. Adaugă noua clasă din contul tău de profesor dacă nu ai făcut-o deja: *Profil* > *Profil privat* > *modifică* > *selectează clasele* > *Adaugă o clasă* > nu uita să apeși butonul *SALVEAZĂ*.

2. Deblochează clasa nouă: *Clase* > alege noua clasă > *Conturi* > *Deblochează*

3. Vezi contul și parola elevului: *Clase* > alege vechea clasa > *Conturi* > click pe ochiul din dreptul elevului. (Notează-ți toate conturile și parolele elevilor pe care vrei să-i muți pentru a te loga pe rând în contul fiecărui elev. Poți de asemenea să apeși butonul „Generează PDF” pentru a avea acces rapid la toate conturile și parolele.)

4. Ieși din contul tău: *Profil* > *Ieși din cont*.

5. Intră în contul elevului: *Login cu email* > introdu contul și parola elevului > *Profil* > *modifică* > *selectează clasa* > schimbă clasa > *SALVEAZĂ*.

6. Poți ieși acum din contul elevului și reintra în contul tău de profesor. Elevul va apărea acum în clasa modificată de tine.