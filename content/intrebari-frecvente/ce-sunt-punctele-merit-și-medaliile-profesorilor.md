---
title: Ce sunt punctele merit și medaliile profesorilor?
slug: ce-sunt-punctele-merit-si-medaliile-profesorilor
---
[< Înapoi la **Întrebări frecvente**](/intrebari-frecvente/)

# Ce sunt punctele merit și medaliile profesorilor?

La adăugarea materialelor pe platforma ASQ, profesorii sunt răsplătiți cu premii virtuale constând în puncte merit, creștere a nivelului și medalii.

---

## Punctele merit

La crearea de către profesori a oricărui tip de material (teste, exerciții, videouri, documente), un număr de puncte corespunzător acelui material este adăugat la totalul punctelor merit ale profesorului autor.

Formula de calcul a acestor puncte încearcă să reflecte cât mai precis efortul necesar depus la crearea acestor materiale pe aplicația ASQ. În această formulă de calcul sunt incluse variabile precum numărul total de caractere introduse, imaginile adăugate, complexitatea expresiilor matematice, numărul total de întrebări și răspunsuri.

Din păcate, punctele merit pot reflecta doar munca de editare depusă la introducerea conținutului pe aplicație, nu și efortul creativ de concepere a acelui conținut.

Notă: punctele merit corespunzătoare unui material sunt adăugate în momentul aprobării acelui material pe aplicație.

---

## Creșterea în nivel

Nivelul unui autor este determinat strict de valoarea totală a punctelor merit. Pentru a trece la un nivel superior, trebuie acumulat un anumit număr de puncte. Odată cu creșterea în nivel, valoarea necesară de puncte merit pentru a avansa în nivel crește progresiv. De exemplu, pentru a trece de la nivelul 2 la nivelul 3 sunt necesare 500 de puncte, iar pentru a urca de la nivelul 4 la 5, ai nevoie de 900 de puncte, șamd.

---

## Medaliile

Medaliile reflectă tipul de activitate ca profesor autor pe platforma ASQ. Astfel, se acordă medalii specifice pentru:
* crearea de teste, exerciții, videouri, documente
* verificarea și corectarea materialelor create de alți profesori
* gradul de atenție la detalii în editarea materialelor
* adăugarea de soluții cu explicații de rezolvare la conceperea exercițiilor
* medalii specifice pentru fiecare disciplină

Fiecărei medalii i se asociază un nivel. Acest nivel se calculează similar cu nivelul general dat de punctele merit.