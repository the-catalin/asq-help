---
title: Cum este calculată nota în funcție de punctele din oficiu
slug: puncte-din-oficiu
---
[< Înapoi la **Întrebări frecvente**](/intrebari-frecvente/)

# Cum este calculată nota în funcție de punctele din oficiu

În mod implicit, toate testele de pe aplicația ASQ au un singur punct din oficiu.

La configurarea unei evaluări, poți stabili ca toate notele testelor din cadrul acelei evaluări să aibă de la 1 până la 4 puncte din oficiu.

Calculul notei se face **proporțional și echitabil** pentru toți elevii în funcție de punctele din oficiu.

Ca exemplu, o modalitate neechitabilă este de a da tuturor elevilor un test cu 1 punct din oficiu, iar la final, pentru că nu dorești să notezi cu 1 în catalog, celor care au obținut
sub nota 3, vor avea automat nota 3 în catalog. Asta înseamnă că cel care a obținut nota 1 la test (niciun răspuns corect) și cel care a obținut nota 3,40 (a dat câteva răspunsuri corecte), obțin aceeași notă minimă în catalog: 3.

Astfel, mergând pe același exemplu, un calcul corect este următorul:
- cel care a obținut nota 1 la test, pentru că nu a dat niciun răspuns corect, primește 3 în catalog
- cel care a obținut nota 3,40 la test înseamnă că a primit de fapt 2,40 puncte din 9. Asta înseamnă că a răspuns corect în proporție de 26,6% - a rezolvat deci un sfert din test și nu este corect să primească aceeași notă de 3 ca elevul care nu a răspuns deloc. Calculul corect este astfel: dacă avem 3 puncte din oficiu, înseamnă că trebuie să acordăm 26,6% din 7 puncte. Asta înseamnă ca vom acorda 1,87 puncte, plus cele 3 din oficiu, adică nota finală 4,87.

Toate aceste calcule ce țin de proporționalitatea punctajelor în funcție de punctele din oficiu sunt făcute automat la evaluările ASQ. Dacă stabilești deci 4 puncte din oficiu, toate notele de 1 se transformă în 4, iar restul notelor sunt calculate proporțional conform regulilor de calcul descrise mai sus.

Acest calcul echitabil se păstrează chiar dacă dai elevilor teste cu un barem prestabilit. Atunci când se stabilește baremul, acel barem înseamnă de fapt o valoare proporțională dintr-un total de 9 puncte. Când schimbi punctele din oficiu, se păstrează această proporționalitate.
