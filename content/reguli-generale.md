---
title: Reguli generale
weight: 1
slug: reguli-generale
---

# Reguli generale

1. Toate cuvintele în limba română trebuie scrise folosind **diacritice**.

2. Toate titlurile (de capitole, lecții, exerciții, teste, șamd) se scriu cu **litere mici**.
   
   Fac excepție (**se scriu cu litere mari**):
   - prima literă a primului cuvânt din titlu
   - primele litere ale numelor proprii

3. Nu trebuie folosite abrevieri (prescurtări) decât dacă sunt neapărat necesare.

4. Materialele trebuie să fie, pe cât posibil, încadrate corect la capitolele și lecțiile corespunzătoare, în concordanță cu programa școlară. Citește mai multe despre [regulile la crearea capitolelor și lecțiilor](/capitole-si-lectii/).

5. Numărul de întrebări din cadrul unui exercițiu sau test trebuie calibrat corespunzător, în principal în funcție de timpul total necesar pentru rezolvarea materialului. De exemplu, nu este potrivit ca un test să aibă o singură întrebare la care răspunsul poate fi dat în câteva secunde de către elevi. Citește mai multe despre [regulile la crearea materialelor](/optiuni-la-crearea-unui-material/).

6. Enunțul trebuie să fie foarte clar pentru fiecare întrebare. Chiar dacă cerința este aceeași pentru mai multe întrebări din cadrul aceluiași test, aceasta trebuie specificată pentru fiecare întrebare în parte. Citește mai multe despre [regulile la crearea întrebărilor](/intrebari/).

7. La introducerea răspunsurilor de tip adevărat/fals trebuie respectat formatul descris [aici](/raspunsuri-tip-grila#cum-creez-opțiunile-adevăratfals).

   Tot la introducerea răspunsurilor de tip grilă, nu se folosesc semnele de punctuație la sfărșitul fiecărei variante, ca în poza de [aici](/raspunsuri-tip-grila#important).

   Citește mai multe despre [regulile la introducerea răspunsurilor](/raspunsuri/).

8. Dacă ai bifat opțiunea "Publică numele meu ca autor", asigură-te că numele tău este scris corect în zona de profil. Nu trebuie să fie scris, de exemplu, doar cu litere mari. Pentru a-ți modifica numele, mergi la **Profil > modifică > editează date personale**.

